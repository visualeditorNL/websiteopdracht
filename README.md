# Websiteopdracht
Opdracht voor 3T van het IJburg College

In periode 4 gaan jullie een website maken.
De basistaal van een website is HTML

HTML is een afkorting van Hyper Text Markup Language.
Zoals de term "Markup language" al zegt is het een "opmaak taal", d.w.z. het vertelt je browser door middel van code, HTML tags, hoe de pagina weergegeven moet worden op het scherm.

HTML is geen programmeertaal zoals vaak gedacht wordt. De tags kun je vergelijken met bouwstenen uit een lego-set. Er is een bepaald aantal stenen met een vooraf bepaalde vorm die je naar eigen smaak samen kunt voegen om zo een bouwwerk - in dit geval je webpagina - te creÃ«ren.

Net als lego is ook HTML eenvoudig te leren, terwijl je er ook hele ingewikkelde dingen mee kunt doen, maar met het leren van de basisfuncties kun je al snel fraaie paginas bouwen.


## Elementen, attributen en tags
Even een uitleg van deze vier belangrijke termen die je tegenkomt in de HTML lessen.
Iedere pagina bevat gegevens. Deze gegevens hebben de vorm van elementen. Zo heb je elementen voor tekst, plaatjes, formulieren, tabellen, etc.

Ieder element bestaat uit drie delen: een begintag, de inhoud en een eindtag.
Verder heeft een element verschillende attributen. Zo heeft het element "tekst" bijvoorbeeld als attributen "lettertype" en "lettergrootte".
Tenslotte hebben de attributen weer verschillende waarden. Zo heeft de tekst een bepaald lettertype, bijvoorbeeld Arial of Courier. Als je geen waarde opgeeft, dan wordt de standaardwaarde voor het betreffende attribuut gebruikt.

Zoals gezegd bestaat een element uit een begintag, de inhoud en een eindtag.
Wat zijn nu tags? Een tag is een HTML code die tussen twee haken: < en > staat.
Een voorbeeld van een tag is <HTML> en ook </HTML> is een tag. Het eerste voorbeeld is een begintag het tweede een eindtag. Een eindtag maak je hetzelfde als de begintag, maar dan met een /.

Er zijn trouwens een paar elementen die geen inhoud hebben. Deze hebben daarom wel een begintag, maar geen eindtag. Maar voor nu is dit alles wat je moet weten om aan de slag te kunnen gaan met de HTML cursus.
